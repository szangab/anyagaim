<!DOCTYPE html>
<html lang="hu">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Szántó Gábor oldala - Kilencedikeseknek</title>
    <link rel="stylesheet" href="./styles/style.css">
</head>
<body> 
    <header>
    <h1 class="name">Szántó Gábor anyagai</h1>
</header>
<nav>
    <ul>

        <li><a href="index.html">Főoldal</a></li>
        <li><a href="#koszones">A kapcsolat felvétele - köszönés</a></li>
        <li><a href="#bem">Bemutatkozás</a></li>
        <li><a href="#introduce">Bemutatás</a></li>
        <li><a href="#argue">Vita</a></li>
       
        
    </ul>
</nav>
<main class="main">
    
    <article>

        <h1>A kommunikáció</h1>
        <h2>Etikett, protokoll, illem</h2>
<div>
<p>

        A társadalmi érintkezési szabályok helyes megválasztása lényegesen segítheti társadalmi, üzleti érvényesülésünket, vagy ellenkező esetben annak akadálya lehet. A hivatalos érintkezés szabályaira, rendjére, formaságaira általában az etikett és a protokoll megnevezést használjuk, de rokon értelmű fogalomként közismertek az etika és az illem kifejezések is.</p>

        <h3>Etikett:</h3> <p>Francia eredetű szó; etiguette (= címke, felirat, cédula), amire a neveket, rangokat, a különböző szertartások lebonyolítását írták. Fénykorát XIV. Lajos versailles-i udvarában élte, az udvari szertartás- és illemszabályok összességét jelentette.<br>
        A Magyar Nyelv Értelmező Szótára szerint "az etikett a társadalmi érintkezés viselkedési formáinak, illetve szabályainak előkelő vagy előkelősködő körökben, a diplomáciában stb.megszabott, s rendszerint megmerevedett rendszere", a túlszabályozott viselkedési formák összessége.<br> Más meghatározás szerint a társadalmi érintkezés ünnepélyes (ceremoniális) udvariassági formáinak és normáinak szabályozott rendszere. A magánéletben ritkán használják, de a diplomáciának elengedhetetlen kelléke.<br></p>
       <h3>Protokoll:</h3> <p>Görög eredetű szó (protokollon), a Bizánci Birodalomig vezethető vissza. Két szó összetételéből származik: az 'első' jelentésű protosz és az 'enyv' jelentésű kolla szavakból;
        eredeti jelentése, 'a könyv elejére ragasztva' megfelel a kartotékrendszer elődjének, az előzéklapnak, amelyre a pergamentekercs adatait (téma, keletkezési időpont, jóváhagyás stb.írták).<br>
        A protokollnak ma már tágabb értelme van: viselkedéskultúra + szertartásrend + rendezvényszervezés. A Magyar Nyelv Értelmező Szótára szerint: <br>
        "Protokoll<br>
        1. (pol) Nemzetközi tárgyalásokról felvett jegyzőkönyv.<br>
        2. (pol) (dipl) Azoknak a szabályoknak az összessége, amelyek megszabják a diplomáciai képviselők egymással való érintkezésének módját.<br>
        3. A hivatalos érintkezésre, különösen a hivatalos rendezvényekre, meghívásokra, megbeszélésekre vonatkozó íratlan szabályok, érvényben lévő szokásoknak az összessége."<br>
        Saját használatunkra úgy fogalmazhatnánk meg, hogy a protokoll a hivatalos kapcsolatok írott és íratlan szabályainak, szokásainak és formaságainak összessége. A diplomácia elengedhetetlen eszköze, segítségével anélkül fogalmazhatóak meg a gondolatok, hogy bárki megbántódna. A protokoll a társasági illemszabályokat, az etikettet, a magas szintű viselkedéskultúrát kiindulási alapként kezeli, arra épül rá.<br></p>
        <h3>Illem, illemszabályok</h3><p>
        Az illemszabályok betartásának célja az emberek közötti kapcsolatok, a társadalmi élet szabályozása. Sűrűn változik, mert minden kornak, generációnak, vallásnak, népcsoportnak, sőt a családnak is megvannak az illemszabályai. A történelmileg kialakult viselkedési szokások, az illemszabályok megkönnyítették, zökkenőmentessé tették a mindennapi érintkezést.<br>
        Összefoglalóan az illem a társadalmi érintkezés, a jó modor, a kulturált viselkedés, az udvariasság szabályainak az összessége.</p>
       <h3> 2. Az etikett és a protokoll alkalmazásának területei</h3><p>
        A társadalmi kapcsolattartásban az etikett és a protokoll szabályai öt területen érvényesülnek, azonban nem minden esetben ugyanolyan fontosságú a protokolláris előírások
        betartása. Ahol azonban szigorúan előírják (l. 1. cella), ott a szabályok megszegése súlyos vétségnek, sértésnek számít.
        <table>
            <tr>
                <td>1. államközi,diplomáciai, kormányközi kapcsolatok</td>
                <td>A protokoll fontossága, az etikett szigorúsága a pontok sorrendjében csökken.</td>
            </tr>
            <tr>
                <td>  2. nemzetközi hivatalos kapcsolatok</td>
                <td></td>
            </tr>
            <tr>
                <td> 3. belföldi hivatalos kapcsolatok</td>
                <td></td>
            </tr>
            <tr>
                <td> 4. társasági és magánkapcsolatok</td>
                <td>A protokoll szerepe minimális, az etikett a meghatározó.</td>
            </tr>
            <tr>
                <td> 5. családi kapcsolatok</td>
                <td></td>
            </tr>
        </table></p>

        <h3>Az etikett és a protokoll haszna és szükségszerűsége</h3><p>
        Az etikett- és protokollszabályok ismeretére szüksége van minden önmagával szemben igényes embernek. Az élet minden területén elengedhetetlen, hogy egy kulturált személy ismerje és alkalmazza az etikett előírásait, melyek segítséget nyújtanak az interperszonális (személyek közti) kapcsolattartás zökkenőmentességének biztosításához, a harmonikus légkör kialakításához. <br>A konfliktushelyzetek megelőzhetők, kezelhetők és megoldhatók a viselkedési szabályok betartásával, alkalmazásuk kizárja a sértegetést, az agressziót szóban, tettben, a szócsatát -
        veszekedést a kapcsolatok megszakadásáig.A protokoll a hivatalos közéleti, nemzetközi és diplomáciai kapcsolattartást ünnepélyessé emeli, gördülékennyé teszi, segíti a konfliktusok kulturált kezelését, politikai szerepet is játszhat, valamint taktikai eszköz is lehet (időt nyerni a döntéshez). <br>
        Az etikett és a protokoll szabályai az emberek közötti kapcsolatteremtés és kapcsolattartás lehetőségét biztosítják minden körülmények között, így:<br>
        - <span>eszközt</span> jelentenek az idegenekkel való kapcsolatteremtésre, mindenkivel vagy bárkivel a kapcsolatok fenntartására, gyakorlására a hivatalos vagy a magánéletben, még érdekellentét,
        eltérő vélemény esetén is;<br>
        - <span>védenek</span> attól, hogy olyan hibát, sértést kövessünk el, amely károsan befolyásolhatja vagy meghiúsíthatja a kapcsolattartást, a kapcsolatok fejlesztését, és egyúttal<br>
        - megvédenek attól is, hogy ellenünk ilyen hibát, sértést kövessenek el;<br>
        - érdemi segítséget is jelenthetnek: egy gesztus továbbviheti a megrekedt tárgyalást, átsegíthet egy kapcsolat válsághelyzetén;<br>
        - <span>taktikai eszközként</span> is felhasználhatók a meglepetésére, a figyelemelvonásra, az időhúzásra, a megfélemlítésre, a tényleges tárgyalási szándék elrejtésére stb.</p>
        
        <h3>Az illem, az etikett és a protokoll formai és tartalmi vonatkozásai</h3><p>
        Az etikett, protokoll <span>formai oldala</span>, hogy <span>a kulturált ember képes uralkodni </span>indulatain, hangerején, testtartásán, rossz szokásain.(Például nem provokálja szándékosan a feltűnést,nem rágja a rágógumit társaságban; nem beszélget zsebre vágott kézzel, napszemüvegben; nem dühöng, nem ordít, nem káromkodik stb...)
        A viselkedés, jó modor formaságai olyan alapszabályokra épülnek (az etikett, protokoll <span>tartalmi oldala</span>), mint a tapintat, előzékenység, figyelmesség, mértéktartás, határozottság, tisztelet a másik ember iránt.
        - A tapintat érzék, készség a másokat nem sértő hangnem, viselkedés megtalálásához. A jó modorú, jó érzékű ember tapintatos, elkerül minden olyan megnyilvánulást, amellyel kínos helyzetbe hoz bárkit is, sérti az érzékenységét, megbántja.
        - Az előzékeny ember nagyvonalú, akit nem lehet megelőzni az udvariasságban,készséges. (A sportban ezt fair-playnek hívják.) Az előzékenység emelkedettséget tükröz.
        - A figyelmesség az udvariasságnak az a szintje, mely párosul a másik emberre való érdemi odafigyeléssel, s azzal a szándékkal, hogy kellemes érzést keltsünk. A figyelmesség jele, ha meghallgatod azt, akinek erre szüksége van, vagy megállsz valaki mellett egy jó szóra, mikor épp rászorul, és figyelmesség a megérdemelt elismerés kimondása, sőt egy mosoly is a feszültségekkel teli hétköznapokban.
        - Mértéktartás minden megnyilvánulásban, a hangerőtől az öltözködésen, gesztikuláción át az étel- és italfogyasztásig stb.
        - Határozottság (szerénységgel párosulva): véleményünket egyértelműen vállalva, elkerülve a dicsekvést, saját személyünk szerepének eltúlzását, de alábecsülését is.
        - az EMBER tisztelete, a személyiség tiszteletben tartása - EMBERSÉG kérdése.</p>
        
        <p>Egyéni megnyilvánulásaink - akár a társasági, akár a társadalmi, akár az üzleti vagy akár a magánéletben - kétféleképpen, magatartásunkon és viselkedésünkön keresztül fejeződnek ki. Mindkettőhöz hozzátartozik egy harmadik fogalom, az udvariasság.
        Magatartás: az egyén belső tulajdonságai, tudata, értékítéletei által meghatározott viszony másokkal kapcsolatosan.
        Viselkedés: a magatartás (azaz a másokhoz, környezetünkhöz, a társadalomhoz való viszony) formai megnyilvánulása.
        Udvariasság: az illemszabályok betartása a magatartás tartalmával és a viselkedési megnyilvánulásokkal.
        Aki hazáját, cégét bárhol képviseli, tudnia kell: minden szónak, minden megmutatkozásnak fokozott jelentősége van.
        </p>
</div>
<div>
    <h3>Protokoll megújulásáról</h3>
    <p>A protokoll megújulásának fő indítékai:<br>
        - A protokoll a politikán túl a hétköznapok világában is fontos lesz: Közepes és kisebb cégek is természetes igényüknek érzik protokollszolgálat kiépítését.<br>
        -A telekommunikáció fejlődése: A mobilkészülékek megjelenésével a hívó nevét kijelző rendszer elvileg szükségtelenné teszi a bemutatkozást. A videokonferenciák lehetővé teszik a személyes együttlét nélküli tárgyalásokat. Az SMS megjelenése óta elfogadottá vált a rövidítések használata a levelezésben. Emellett könnyebbé vált egy hosszabb, több helyszínes program lebonyolítása. <br>
        -A számítógépes rendszerek tovább növelték a látványosságok, a pompa és a hatásvadászat elemeinek alkalmazását. (Külsőségek jelentőségének növekedése - pl. olimpiai megnyitók).<br>

    </p>
</div>

      <div id="koszones">
        <h2>ÁLTALÁNOS VISELKEDÉSI SZABÁLYOK</h2>
        <h3>Kapcsolatfelvétel</h3>
        <p>
            
 
Amikor kapcsolatot létesítünk valakivel, és beszélni kezdünk vele, legtöbbször köszönéssel, megszólítással, vagy - ha még nem ismerjük az illetőt - bemutatkozással, illetve harmadik fél segítségével történő bemutatással indítjuk a társalgást.</p>
<h3>KÖSZÖNÉS</h3>
<p>
A legáltalánosabb és leggyakoribb társadalmi érintkezési forma a köszönés, mely bevezetője minden új vagy ismétlődő kapcsolatnak, bizonyos helyzetekben idegenek között is. Ezért jól kialakult szabályai vannak.<br>
A köszönés szóbeli formulája az európai nyelvekben rendszerint a napszakra utaláshoz kötődik. A jó reggelt, jó napot, jó estét, jó éjszakát kifejezéshez az udvariasság megkívánja a "kívánok" hozzátételét is. Napszaktól független szóbeli köszönési forma a Viszontlátásra!<br>
Csúnya szokás a szavak összeolvasztása, például jóccakát.<br>
A hivatalos kapcsolatokban a napszakhoz kötődő köszönés mindig magázódva történik (függetlenül attól, hogy a másik féllel milyen viszonyban vagyunk). Udvarias gesztus, ha hozzáfűzzük a köszöntött fél nevét, munkakörét, Helyes köszönési formák például Jó napot kívánok, Balogh úr! Jó reggelt kívánok , igazgató úr! Jó estét kívánok ,uram! Viszontlátásra,asszonyom!<br>
Néha bizonytalanok vagyunk a köszönés, köszöntés módjának megválasztásában, például előfordulhat, hogy nem emlékszünk a kapcsolatunk milyenségére. Ilyenkor elfogadott köszönések például Üdvözlöm, Van szerencsém, Köszöntöm stb. Ezek a formák a társadalmi gyakorlatban élnek, még ha az adott szituációban archaikusnak (régiesnek) tűnnek is.<br>
1. A köszönés formalitásai közül tisztában kell lennünk azzal, hogy ki köszön előre kinek:<br>
- férfi a nőnek,<br>
-alacsonyabb rangú a magasabb rangúnak,<br>
-fiatalabb az idősebbnek,<br>
- a helyiségbe belépő a bent lévőnek.<br>
Mit kell tudnunk még az udvarias köszönésről?<br>
-Köszönni hangosan, érthetően illik,<br>
-zsebre dugott kézzel, teli szájjal, kesztyűs kézzel neveletlenség köszönni,<br>
-köszönéskor a köszöntöttre ránézünk, találkozik a tekintetünk,<br>
-a köszönést viszonozni illik, akkor is, ha ismeretlennek tűnik az illető,<br>
- a köszönést elmulasztani vagy nem viszonoznmi egyértelmű sértés stb.<br>
A köszönés nyelvi formáját gyakran nem nyelvi jelekkel, fej-, kéz-, testmozdulatokkal is kiegészíthetjük, amelyek önmagukban is elfogadott üdvözlési módot alkotnak. Például<br>
-fejbiccentés (Futó találkozáskor alkalmazzuk, rendszerint szóbeli köszönés kíséri,  pl. utcán, folyosón.)<br>
-kalapemelés (A fejbiccentés kísérője kalapviseléskor. A férfiak jobb kézzel a vállig leemelik a kalapot, a mai gyakorlatban - tréfásan - jelképesen is alkalmazzák.),<br>
-könnyű meghajlás (Rendszerint a nők, az idősebbek, a rangban magasabbak felé történik, főként első találkozáskor, bemutatkozáskor, búcsúzáskor. Kézfogás, szóbeli köszönés is kísérheti.),<br>
-felállás (Szabályaira az előre köszönés szabálya érvényes - felállva köszönti a férfi a nőt, beosztott a főnökét, fiatalabb az idősebbet. Számos munkahelyi és egyéb kapcsolat oldja a szabályt, pl. a férfiak nem ugrálnak fel a munkahelyen, ha egy kolléganő bejön.)Ha  a társaságban új vendégek érkezésekor a hölgyek ülnek, csak akkor álljanak fel, ha náluk idősebb hölgyet vagy rangban lényegesen magasabb férfi vendéget köszöntenek. Étkezésnél több országban szokás, hogy ha egy hölgy eltávozik az asztaltól (mosdó), vagy visszatér az asztalhoz, valamennyi férfi feláll.<br>
-kézcsók (Jelkép, nem "igazi" csók, csak arccal a kéz fölé hajlást jelenti. Általában a férfi kezdeményezi, a nő saját belátása szerint elfogadja vagy elutasítja. Elfogadás esetén a nő kb. mellmagasságig emelt kezére a férfi viszonylag mélynek számító meghajlással ráhajol. A nő kezének még magasabbra emelése, vagy a férfi túl mély meghajlása túlzás, megalázkodó vagy megaláztató viselkedési forma. A nő a visszautasítást egyszerűen a kezének a kézfogás magasságában való visszatartásával jelzi, ezt a férfinak el kell fogadni.<br> FONTOS SZABÁLY
társaságban, hogy ha a férfi egy nőnek kezet csókol, akkor a többinek is illik -egyetlen kivétel van: az édesanyjának adott kézcsók.)<br>
- kézfogás (több típusa van; szabályairól a nem verbális kommunikációs blokkban lesz szó).<br>
- Csók - ez jobbára arcra adott puszi. Ám a szlávoknál szokásos üdvözlő formula a hármas csók: a bal, a jobb arcra és a szájra, még azonos neműek közt is. Ez minden esetben szoros öleléssel jár együtt.

        </p>
<div id="bem">
    <h3>BEMUTATKOZÁS</h3>
    <p>
        
A mindennapi életben gyakran kényszerülünk rá, hogy akár hivatalos helyzetekben, akár a magánéletben bemutatkozzunk.<br>
Illemszabályai:<br>
- Bemutatkozásnál is érvényesek az előre köszönés szabályai, vagyis a férfi mutatkozik be a nőnek, a fiatalabb az idősebbnek, a rangban alacsonyabb rangú a magasabb rangúnak.<br>
- Ha valaki megérkezik egy helyre, társaságba, akkor elsőként az érkezőnek kell bemutatkoznia.<br>
- Nagyobb társaságban elég egyszer hangosan elmondani a nevünket.<br>
- Mindig jól hallhatóan ejtsük a nevünket, a családi név legyen a hangsúlyosabb.<br>
-Bemutatkozáskor gyakran kezet fogunk egymással, a kézfogás formalitásai szerint.<br>
-A hivatalos bemutatkozás fontos kelléke lehet a névjegy.<br>

A hivatalos bemutatkozás formalitása:<br>
A napszaknak megfelelő köszönés és az udvariassági formula (… engedje meg, hogy …) után mondjuk a nevünket - ha az alkalom megkívánja, akkor a vállalat nevét vagy a foglalkozásunkat is. Például "Jó reggelt kívánok! Engedje meg, hogy bemutatkozzam. Kovács Géza vagyok, a Profil Bt. osztályvezetője."<br>
Nem személyes találkozáskor, például telefonon mindenképpen be kell mutatkozni, még ha személyes ismerősről is van szó. Egyetlen kivétel: a telefonközpontos, akinek azonban mindenképpen illik köszönni.<br>
Hivatalos kapcsolatokban a keresztnévvel való bemutatkozás indokolatlan bizalmasságot jelent.</p>
<div>
    <p>Értelmezzük  helyzetet! A bemutatkozásnak milyen verbális és nem verbális elemeit látjuk?<br>
    Sikeres vagy sikertelen volt-é a bemutatkozás? (Segít ebben az angol szöveg és a film előzetes ismerete.)</p>
    <ul id="carter">
<li><a href="https://www.youtube.com/watch?v=WajnNyYRkxQ&ab_channel=JoBloMovieClips"> A John Carter című film részlete</a></li>
    </ul>
</div>
<h3 id="introduce">BEMUTATÁS</h3>

<p>A hivatalos életben a protokoll szükségszerű velejárója, a társasági életben a kapcsolatteremtés nélkülözhetetlen és gyakori formája. Amíg a bemutatkozás külső segítség nélkül, addig a bemutatás egy harmadik fél közvetítésével történik.<br>
Kit mutatnak be kinek?<br>
-Hivatalos kapcsolatokban az alacsonyabb rangút a magasabb rangúnak.<br>
-Társasági és magánkapcsolatokban férfit a nőnek, fiatalabbat az idősebbnek, újonnan érkezőt az ott lévő(k)nek.<br>

A bemutatás formalitása:<br>
Először annak a nevét, vagy foglalkozását mondjuk, akinek bemutatunk valakit. Elmondjuk a bemutatási formulát (… engedje meg, hogy …), majd a bemutatott nevét mondjuk. Ha szükséges, információátadás is történhet. Például "Kalmár úr, engedje meg, hogy bemutassam Kovács urat, aki a Profil Bt. osztályvezetője".<br>
A bemutatás akkor teljes és udvarias, ha a bemutató felvet egy közös témát, és csak
a beszélgetés megkezdése után távozik. Például "Igazgató úr, engedje meg, hogy
bemutassam Kovács Géza urat, aki a Profil Bt. osztályvezetője. Kovács úr foglalkozik
cégünk honlapjának a fejlesztésével. Remélhetőleg eredményes lesz az együttműködésük."<br>
Néhány tudnivaló a bemutatásról:<br>
-A bemutató személy a bemutatást követően bármikor magára hagyhatja a két bemutatottat, nem követ el udvariatlanságot.<br>
-Az egymásnak névvel bemutatottak nem ismétlik meg a saját nevüket, csak kezet fognak, s "nagyon örülök", örvendek", "üdvözlöm" szavakkal nyugtázzák a megismerkedést. <br>
-A bemutatott megvárja, hogy kezet nyújtson az, akinek bemutatták.<br>
-Bemutatás közben (sem) illik cigarettázni.<br>
A bemutatásnak vannak sajátos formái is, ilyen a rövid bemutatás, például Kalmár János - Kovács Géza.<br>
Előfordulhat, hogy a bemutató személy elfelejti a pontos nevet, ennek is van udvarias megoldása, például "Uraim, kérem Önöket, ismerkedjenek meg."<br>
Ha nem értjük tisztán és pontosan a bemutatkozó fél nevét, nem udvariatlanság rákérdezni, sőt: sértő lehet, ha valakinek pontatlanul mondjuk a nevét.</p>

<h3>MEGSZÓLÍTÁS</h3><p>
A megszólítás ugyancsak elengedhetetlen eszköze a társadalmi érintkezésnek, a kapcsolattartásnak.<br>
- Férfiak esetében egyértelmű az úr, uram megszólítás. Korfüggő a fiatalember megszólítás.  Helyénvaló a kolléga, szaktárs megszólítás (ha a tartalmának valóban megfelel).<br>
- Nők esetében az asszonyom megszólítás a használatos. A kisasszony megszólítással a hivatalos életben óvatosan kell bánni. Ha nem élünk a két formulával, bátran lehet a Hölgyem megszólítást alkalmazni. A nőket keresztnéven szólítani ugyan lehetséges, de megkívánja a formális hozzájárulást az érintettől. Ebben az esetben először tehát megkérdezzük, hogy szólíthatjuk-é a keresztnevén, utána: "Erzsébet, mi az ön véleménye arról, hogy..."<br>
 Az ön, maga és te megszólításról: Az Ön megszólítás a legudvariasabb (Széchenyi Istvén hozta létre 1833-ban). Hivatalos tárgyalásnál, levelezésben a megkülönböztetett tiszteletet fejezi ki.<br>
 A maga az alapvető udvariasságot kifejező köznapi formula. Azt mondják, kiveszett belőle az egykor létező lenéző értelmezés: "Maga mit keres itt?" Helyes használata: "Kovács úr, magáé ez a toll itt?"<br>
 A tegezés a munkahelyeken megszokott nők között és férfiak között egyaránt, férfiak és nők között többnyire csak szoros munkakapcsolat esetén.<br>
 A tegezés kezdeményezésére vonatkozóan nincs illemszabály, azaz alkalomtólk és helyzettől függően kezdeményezheti akár nő, akár férfi. A kezdeményezés elfogadható, kikerülhető és visszautasítható is. Fontos azonban, hogy a tegezés nem jelenthet megkülönböztetést.<br>
 Hivatalos érintkezésben a megszólításnak két formája van:<br>
 - a név és az udvariassági kitétel: Kovács úr!Horváth asszony!<br>
  - a rang és az udvariassági kitétel: Igazgató asszony! Elnök úr! <br>
  A közösség vagy hallgatóság megszólítása általános formát ölt: Tisztelt Hölgyeim és Uraim! Kedves Kartársak!
    </p>

</div>
      </div>
      <h3 id="argue">A vita</h3>
    <p><span>A vita fogalma: </span><br> A vita két vagy több ember között szóban, esetleg írásban zajló szellemi küzdelem. <br>Egy beszélgetés, megbeszélés során a résztvevők nem feltétlenül értenek mindenben egyet, hiszen tudásuk, tapasztalataik miatt mást
        gondolnak ugyanarról a dologról, azaz eltérő a véleményük. Ha a beszélgetés, megbeszélés során véleményüknek hangot is adnak, vita alakul ki. A vita mindig ellentétes nézetek szembesítését jelenti.<br>
    <span>A vita folyamata </span><br>
A vita során a legfontosabb az <span>érvelés és a meggyőzés</span>. A vitában a felek érveket sorakoztatnak fel véleményük mellett vagy a másik véleménye ellen.<br><span>Az érvek állítások </span>, melyeknek igazságát mindkét fél elfogadja.<br>
• Az érvek hathatnak a vitapartner értelmére (értelmi érvek) vagy érzelmeire (érzelmi érvek).<br>
• A vitában elhangzó érvek akkor megfelelőek, ha a vitapartnerek adatok, tények, saját tapasztalatok felhasználásával véleményüket
bizonyítani, a másik fél véleményét pedig cáfolni tudják.<br>Az érvekből kialakított <span>logikus gondolatmenetet érvelésnek </span> nevezzük. Az érvelés alapja a <span>tétel </span>, azaz maga a vélemény,álláspont, állítás, amelyet <span>bizonyítunk </span> cáfolunk. Tehát az érv egy tételből és bizonyíték(ok)ból áll.<br>Az érvelés módszerei:<br>a, Az indukció: az egyes esetektől jutunk el az általános tételig<br>b, A dedukció: Először egy általános tételt fogalmazunk meg, majd ezt egyedi esetekkel bizonyítjuk.<br>
<span>Érvelési technikák</span><br>
Az ok-okozati összefüggésből származó érv (oksági érvelés) a következményt kiváltó okokat taglalja. Egyik formája az ún. pragmatikus érvelés, ami az előnyöket és a hátrányokat kiemelő gondolatmenetet jelenti. <br>

Az ellentéten alapuló érv lényege, hogy ha bizonyítani akarunk valamit, akkor az is elegendő, ha bizonyítjuk, hogy az ellenkezője hamis, azaz ellentéten alapuló érveket használunk. <i>Például: A gazdag embereknek folyton arra kell figyelniök,hogy ne legyenek támadás áldozatai. Emellett őket próbálják becsapni sokféleképpen. Ők azok továbbá, akik a vagyonukat elveszíthetik a tőzsdén. Én tehát azt mondom, ha nyugodt életet akarsz, légy köznapian szegény.</i> <br>

A bizonyítékokból származtatott érvelés tárgyalás során kitűnően alkalmazható. Az érv kiindulópontja lehet tény, statisztikai adat, kutatási eredmény, összegző jelentés, tekintélyre való hivatkozás. A források megbízhatósága elengedhetetlenül fontos, különben az érvelésünk a visszájára fordul.<br>

A definícióból levezetett érvelés során egy-egy fogalom, tétel,definíció meghatározására, kifejtésére - többnyire körülírással - kerül sor. Valamennyi tudomány, illetve tudományos igényű munka törekszik arra, hogy a fogalmakat meghatározza. A definíciókhoz többnyire érvek, érvsorok is kapcsolódnak, az érvekkel elfogadtatják a tényeket, meggyőznek bennünket. A definíciókból levezetett érvelésnél ezt használjuk fel.<br>
-
A körülményekből levezethető érvekkel arról akarjuk meggyőzni a másik felet, hogy az általunk bemutatott körülmények elkerülhetetlenné tesznek bizonyos lépéseket, cselekedeteket; más mód nem lehetséges vagy nem elfogadható. Az ilyen érvek jellegzetes mondatokban fogalmazódnak meg, általában így kezdődnek: „Nincs más választásunk, minthogy…” stb.<br>
Az összehasonlításon alapuló érv alapja maga a hasonlat, mely akkor igazán hatásos, ha képszerű összehasonlítást, megjelenítést alkalmazunk. Az érvelés e típusánál nagyon fontos, hogy a párhuzam helyénvaló legyen, különben a célunkkal ellenkező hatást válthatunk ki.<br>


<span>A vita szükséges kellékei</span> Mi szükséges ahhoz, hogy jól és meggyőzően érveljünk? Bármilyen vitában elengedhetetlen, hogy <span> biztos tudással </span>, elegendő adattal rendelkezzünk a vita tárgyáról. Érveléskor alkalmazzunk sok magyarázó és következtető mellérendelő összetett mondatot (például: Jobb lenne, ha...; mert...; hiszen...).<br>
<span>A vita szabályai</span> Hagyni kell a másikat is szóhoz jutni: amikor ő beszél, nem vághatunk közbe.<br>Vitában csak érvet lehet
érvvel ütköztetni; ha egy állítás nincs bizonyítva, akkor nem érv, legfeljebb vélemény.<br>Személyeskedéssel nem lehet  érvre felelni.
Személyeskedés például: „ostobaságokat beszélsz, mint mindig”, „Különben meg nézz a tükörbe!” stb., vagyis a másik belsőjére vagy külsejére vonatkozó megjegyzések.<br>A partner érveire reagálni kell, cáfolni kell, vagy helyben hagyni az egészet, vagy ki is lehet egészíteni.<br>Használjuk rendszeresen vita közben ezeket a formulákat: „Egyetértek veled abban, hogy...”, „igazad van az első dologban, a másodikat kiegészíteném azzal, hogy...”, ez segít megtalálni a közös pontokat.<br>
<span>A vita típusai</span> A veszekedés - nem racionális vita. Érzelmek állnak a középpontban. Alapvető funkciója az érzelmi feszültség levezetése.<br>
Racionális vagy érvelő vita az, ahol a vitázó felek eltérő állásponttal rendelkeznek, melyet meggyőző érvek segítségével akarnak egymással elfogadtatni.
A másik meggyőzése közösen elfogadott bizonyítékok alapján történik. A másik álláspontjának megváltoztatása, vagy a vita végére kialakuló konszenzus nem feltétele az eredményes vitának. A racionális vita valódi célja az igazság, a helyes álláspont kiderítése.<br>A tárgyalás alapú vita olyan vita, melynek alapja a vitafelek érdekei közti ellentét. A tárgyalás során a felek számára elfogadható kompromisszum kidolgozása a cél, melyet alkudozás által érnek el. A tárgyaló partnerek célja az, hogy a lehető legnagyobb nyereséget érjék el, jó üzletet kössenek. A vita akkor eredményes, ha megszületik a megegyezés.<br>
<span>A vita szakaszai</span> Egy ideális vitában négy szakasz különíthető el:<br>
1. A konfrontációs szakaszban felszínre kerül a véleménykülönbség.<br>
2. A nyitó szakaszban nyilvánossá válnak a vitázók szerepei és elköteleződései, és eldől, van-e elég "közös pont", amely lehetővé teszi a véleménykülönbség
feloldását.<br>
3. Az érvelési szakaszban történik a kritikai ellenvetések megtétele, ezek visszaverése vagy elfogadása. <br>
4. A záró szakaszban megfogalmazódik a vita eredménye – ha nincs egyetértés, akkor véleménykülönbség feloldása nem történt meg.<br>
<span>A vitázó megítélése</span>
A vitában részt vevő személy <span>tárgyilagos </span>, ha:
• állításait független vagy külső forrással alátámasztja,<br>
• érvelése következetes, racionális, tárgyhoz kapcsolódó,<br>
• a vitapartner állításait követi, és reagál azokra,<br>
• lehetőséget ad az ellenérvek kifejtésére,<br>
• elismeri a tévedés lehetőségét.<br>
  A vitában részt vevő személy <span> személyeskedő </span>, ha:<br>
• a vitapartnert sértően jellemzi,<br>
• a vitapartner korábbi tevékenységei állnak érvelése középpontjában,<br>
• a vitában részt vevő társadalmi helyzetére, előítéletre alapozza érveit,viselkedését,<br>
• a vitapartner érvelésének akadályozására, megzavarására törekszik,<br>
• a partnert nem tekinti egyenrangúnak.

</p>
</div>
       
    </article>
</main>
    
</body>
</html>
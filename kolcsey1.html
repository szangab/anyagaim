<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Kölcsey - A remény évei - Huszt, Emléklapra, versenyemlékek</title>
    <link rel="stylesheet" href="./styles/style.css">
</head>
<body>
    <header>
        <h1 class="name">Szántó Gábor anyagai</h1>
    </header>
    <main class="main">
        <article>
            <div>
                <h1>Kölcsey Ferenc szemléletbeli fordulata az 1830-as években</h1>
            </div>
            <div>
                <h2>Háttéranyagok a művek megértéséhez, Kölcsey pesszimizmusához</h2>
                <a href="http://arkadiafolyoirat.hu/index.php/1-nemzetisegek-es-nemzetisegi-mozgalmak/49-a-magyar-korona-orszagainak-nemzetisegei-a-18-19-szazadban " target="_blank">A lakosság aránya a Magyar Királyságon belül</a><br><br>
                <a href="https://hu.m.wikipedia.org/wiki/F%C3%A1jl:Magyarorsz%C3%A1gi_nemzetis%C3%A9gek_ar%C3%A1nya_1840_k%C3%B6r%C3%BCl.jpg" target="_blank">A magyar nemzetiség részaránya a királyságon belül</a><br><br>
                <a href="https://www.gyakorikerdesek.hu/kozoktatas-tanfolyamok__egyeb-kerdesek__7859481-mi-a-herderi-joslat-lenyege" target="_blank">A herderi jóslat</a>
                <p>1. feladat: Tanulmányozzátok a fenti forrásokat, majd válaszoljatok a kérdésekre:<br>
                - Többségben volt-e a magyarság a Magyar Királyságban?<br>
                - Milyen nyelvcsaládba tartoznak a Magyar Királyságban élő nemzetiségek?<br>
                - Mi az a "herderi jóslat"? Miért töltötte el ez a vélemény aggodalommal a magyar nemességet, köztük Kölcseyt is?<br>
                </p>
                <p>
                    2. feladat: Idézd fel a költő életrajzát! Milyen változás következett be pályáján és szemléletében a 30-as évek első felében? (Olvasd el a lenti szöveget...) <br>
                    <div class="task">
                        <p>KÖLCSEY GONDOLKODÁSA A 30-AS ÉVEK ELEJÉN<br>
                            Az 1832-es országgyűlés előmunkálatai élénkebbé, derűlátóbbá tették Kölcseyt.
                            Úgy látta, a haza érdekeit szem előtt kell tartani, így aktívabban kapcsolódott bele a
                            politikai vitákba. Nemcsak szónoki tevékenysége, hanem hazafias költészete is átalakult.<br>
                            Széchenyi színre lépése (A Hitel című munkája) is megerősítette benne azt a hitet, hogy Magyarország
                            képes még a modernizálódásra. Ő is úgy látta, hogy fontosabb a haza jövőjével foglalkozni, mint múltjával. </p>
                    </div>
                </p>
            </div>
            <div>
                <hr>
                <h2>A szövegek és művészi tolmácsolásaik</h2>
                <a href="https://www.youtube.com/watch?v=fDGX-9GWrH4&ab_channel=M%C5%B1v%C3%A9szekazOtthoniOktat%C3%A1s%C3%A9rt" target="_blank">Fodor Tamás ritmizálása és versmondása</a><br><br>
                <a href="https://hu.wikipedia.org/wiki/Huszti_v%C3%A1r" target="_blank">A huszti várról</a><br>
                <p>
                    
                    HUSZT<br>
 
Bús düledékeiden, Husztnak romvára megállék;<br>
	Csend vala, felleg alól szállt fel az éjjeli hold.<br>
Szél kele most, mint sír szele kél; s a csarnok elontott<br>
	Oszlopi közt lebegő rémalak inte felém.<br>
És mond: Honfi, mit ér epedő kebel e romok ormán?<br>
	Régi kor árnya felé visszamerengni mit ér?<br>
Messze jövendővel komolyan vess öszve jelenkort;<br>
	Hass, alkoss, gyarapíts: s a haza fényre derűl!<br>
 
Cseke, 1831. december 29.<br><br>
                    <ins>Feladatok a szöveg értelmezéséhez</ins><br>
                    1. Miért épp Huszt várának neve lett a vers címe? Miért fontos Huszt a magyar történelemben? Mit jelképezhet a vár Kölcsey és a magyar nemesség számára?<br>
                    2. Másold le a füzetbe a vers első két sorát, majd ritmizáld a sorokat! (Talán a görög eposzok és a líra kapcsán foglalkoztatok ezzel...)<br>
                    3. Mi lehet a vers műfaja? (Remélem, holt szó erről is a görög líra kapcsán..)<br>
                    3. Szerinted hány tematikus egysége, szerkezeti egysége van a szövegnek? (Idézd fel Csokonai verseit: Mivel kezdte a műveit, és mivel fejezte be? Esetleg két idegen kifejezést meg tudsz említeni ennek kapcsán?)<br>
                    4. A vers a romantika egyik kedvelt kliséjére, a sírversek típusára épül. Milyen romantikus kellékeket találsz a szövegben? Milyen hangulatot teremtenek meg?<br>
                    5. Mire figyelmezteti a lírai ént a "lebegő rémalak"? Miért különös az, amit mond? (Kinek a léte kötődik a múlthoz?)<br>
                    <img src="https://kmmi.org.ua/img-cache/2/a/f/5/0/2af5048dece65e15ac0954f5b7316b4bf3e1dfac.jpeg" style="float:right">
       </p>
            </div>
            <div>
                <hr><p>
                <ins>A vázlat</ins><br>
                2. A haladás és haza programverse – Huszt<br>
2.1. A vers témája<br>
A költemény egy „lebegő rémalak” szájába adja a jelen fiainak szóló erkölcsi pa­rancsot: tettekkel kell bizonyítani a hazáért való elkötelezettséget, hogy lehessen jövő­je a magyarságnak. A mű tehát politikai vers, a hazaszeretet témáját fogalmazza meg.<br>
2.2. A vers műfaja és szerkezete<br>
A vers műfaja epigramma. Az epigramma görög kifejezés, eredetileg sírfeliratot jelentett. A műfaj szerkezeti jellemzője a rövid előkészítés és a csattanószerű befe­jezés. Az epigramma tanító jellegű: egy jelentős gondolatot, erkölcsi parancsot közve­tít.
Versformája is a hagyományokat követi: disztichonokból áll. A disztichont egy hexameter és egy pentameter sor alkotja. <br>
A vers első egysége az előkészítés (1-4.sor), mely jellegzetesen romantikus kellé­keket sorakoztat fel. A hold, a sír szele és a rémalak a kísérteties hangulatot érzékeltet, mely az ország jelenbeli helyzetét jelenítheti meg.<br>
Az első sorban megjelenik maga a lírai én is, aki Huszt romvárát szemléli, s akit később a „rémalak” honfiként (közösséghez való tartozását emelve ki) szólít meg. Huszt egykor a Rákóczi-szabadságharcban töltött be szerepet, így a nemzeti ellenállás, függetlenség szimbóluma az olvasók számára.<br>
A vers második egységében (5-8) „a rémalaknak” a lírai énhez intézett üzene­tét olvashatjuk. A „rémalak” beszéde szintén két részre osztható: egyrészt értelmetlen­nek, feleslegesnek tartja hazánk múltján való rágódást, ezt a megismételt „mit ér” kife­jezés mutatja. A rémalak beszédének utolsó két sora azonban a jövőért aggódó cselek­vő hazafiság parancsát fogalmazza meg: az igaz hazafinak képviselni és terjeszteni kell a haladás gondolatát („hass”), példával is kell bizonyítania elkötelezettségét („al­koss”), és hozzá kell járulnia a haza értékeinek növeléséhez („gyarapíts”).<br>
</p>
            </div>
        </article>
    </main>
</body>
</html>